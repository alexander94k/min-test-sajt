---
title: "Krypto staking: Hur det fungerar och vilken ränta du kan få"
description: "Krypto staking är ett sätt att få löpande avkastning genom att låsa kryptovalutor under en förutbestämd tid. Belöningen betalas ut i form av nya coins och kan j"
publishDate: 2025-12-02
author: "Ränta.nu"
featuredImage: /images/articles/krypto-staking-hur-det-fungerar-och-vilken-ranta-du-kan-fa-featured.png
---

Krypto staking är ett sätt att få löpande avkastning genom att låsa kryptovalutor under en förutbestämd tid. Belöningen betalas ut i form av nya coins och kan jämföras med sparränta på ett traditionellt sparkonto. Hur hög avkastning du får varierar mellan olika nätverk, men ligger vanligtvis mellan 3-10 % per år. 

Här går vi igenom hur staking fungerar, vilka räntor som är realistiskt att förvänta sig, samt hur staking skiljer sig från traditionella sparformer som sparkonto och räntefonder.

## Vad är krypto staking?

Krypto staking är i grunden ett sätt att få “ränta på krypto” genom att låsa dina kryptovalutor i ett nätverk som använder proof‑of‑stake (PoS).

När du stakear deltar dina coins i att säkra blockkedjan och validera transaktioner, och i gengäld får du löpande belöningar i form av fler tokens, ungefär som en ränteutbetalning (fast utan insättningsgaranti förstås).

En fördel med staking enligt Alexander på [Kryptobull](https://kryptobull.se) är att proof-of-stake varken kräver dyra grafikkort eller enorm elförbrukning. Man låser sina coins och blir belönad för att validera transaktioner i nätverket, vilket gör det enkelt för vanliga användare att komma igång. 

## Vilken ränta kan du få när du stakear krypto?

Du kan i praktiken få allt från runt 2-3% per år till över 20% i nominell “ränta” när du stakear krypto. Vanligtvis ligger det dock på mellan 3 och 10% per år. 

Det finns dock vissa projekt med extremt höga nivåer på över 50-100% per år, men dessa bör man vara extra försiktig med, då de ofta är kortsiktiga, riskfyllda och många gånger bygger på osäkra tokens.

## Exempel på “räntor” för staking av olika kryptovalutor

Nedan ser du exempel på nivåer för några av de mest populära kryptovalutorna 2025. Datan är sammanställd från större internationella plattformar som [Binance](https://www.binance.com/sv/earn), Kraken, Lido och RocketPool. 

**Kryptovaluta****Avkastning (per år)****Kommentar****Ethereum (ETH)**3-6 %Det största proof-of-stake-nätverket. Stabil och låg risk.**Solana (SOL)**5-7 %Hög aktivitet i nätverket, vilket ger stabil och jämn avkastning. **Cardano (ADA)**3-5 %En av de mest etablerade PoS-nätverken.**Polkadot (DOT)**10-12 %Hög årlig avkastning men också hög volatilitet p.g.a. nätverkets inflation och aktivitet.**Avalanche (AVAX)**8-10 %Snabbt nätverk med generös avkastning.**Cosmos (ATOM)**12-18 %Ett av nätverken med historiskt högst staking-avkastning, men med högre risk.

## Vad påverkar räntan när du stakear krypto?

Avkastningen vid staking styrs av flera faktorer som nätverkets ekonomi och hur belöningssystemet är uppbyggt.

**Främsta faktorerna som påverkar avkastningen:**

- Nätverkets inflation

- Mängden tokens som är stakade

- Avgifter och kommissioner

- Hur länge coinsen stakeas

- Volatiliteten i kryptovalutan

Därav är avkastningen ingen fast procentsats du kan förutspå med säkerhet, utan resultatet av hur blockkedjan är uppbyggd, hur många som deltar, vilka avgifter du betalar och hur värdet på kryptovalutan utvecklas. 

## Krypto staking jämfört med traditionella sparformer

Krypto staking kan likna ett vanligt sparande med ränta eftersom du låser ett kapital och får en löpande avkastning, men där stannar likheterna dock. 

Något som är viktigt att tänka på är att staking inte omfattas av någon statlig insättningsgaranti, och värdet på kryptovalutan kan röra sig snabbt både uppåt och nedåt.

### Staking jämfört med sparkonto och räntefonder

Sparkonto är stabilt, enkelt och skyddat av den statliga insättningsgarantin. Staking däremot fungerar mer som en möjlighet till högre avkastning, men kommer med en kostnad i form av högre risk. 

#### **Staking**

- Ofta högre avkastning än sparkonto

- Möjlighet till extra hög avkastning om kryptovalutan stiger i pris

- Passar personer som har en högre riskprofil

#### **Sparkonto**

- Låg till medelhög ränta som är stabil över tid

- Skyddat av statlig insättningsgaranti

- Hög likviditet, du kan ta ut pengarna när som helst

- Passar bra som buffert och kortsiktigt samt långsiktigt sparande

#### **Räntefonder**

- Låg till medelhög risk beroende på fondtyp

- Avkastningen kommer från räntor på obligationer och andra räntebärande värdepapper

- Påverkas av ränteläget

- Passar som stabilt inslag i en långsiktig portfölj

- Förväntad värdeutveckling är jämnare och mindre volatil än aktier och krypto

## Risker och nackdelar – när staking kan bli en dålig affär

Krypto staking kan se ut som enkel möjlighet att få “ränta på krypto”, men i fel läge kan det bli en väldigt dålig affär.

Den största risken är priset på själva kryptovalutan. Även om du får 5-15 procent i avkastning per år så kan ett kraftigt prisfall snabbt göra att hela vinsten försvinner.

En annan risk är att kapitalet ofta är låst under en förutbestämd tid. Många nätverk har fasta bindningstider innan du får tillbaka dina coins. Skulle priset rasa under tiden så har du därmed ingen möjlighet att ta ut din kryptovaluta, vilket riskerar stora förluster.

## Så kommer du igång med staking på ett tryggt och säkert sätt

Att komma igång med krypto staking behöver inte vara svårt, men det är viktigt att ta några extra säkerhetssteg innan man sätter igång.

**Börja med en kryptovaluta du förstår**

välj etablerade valutor som Ethereum, Solana eller Cardano  

undvik små projekt med extremt höga utlovade räntor tills du har mer erfarenhet  

läs dokumentation och ta reda på hur staking fungerar i just det nätverket  

### **1. Välj en seriös och etablerad plattform med gott ryckte**

Använd kryptobörser, appar eller wallets med gott rykte och tydlig information om hur staking fungerar. Kontrollera alltid avgifter, eventuella bindningstider och vilka säkerhetsfunktioner som finns för att skydda dina inloggningar och tillgångar.

Undvik tjänster som utlovar “garanterad avkastning” eller onormalt höga räntor. Om något låter för bra för att vara sant är det nästan alltid det.

### **2. Börja med en större och etablerad kryptovaluta**

Välj valutor med lång staking-historik och tydlig dokumentation som till exempel Ethereum, Solana eller Cardano. 

Det är ett betydligt säkrare val än mindre nya projekt som lockar med hög avkastning. När du förstår hur staking fungerar kan du se över mer riskfyllda alternativ.

### **3. Testa med ett mindre belopp först**

Börja med en summa du har råd att låsa och är okej med att priset på valutan svänger i värde. Testa hela processen med hur du sätter in kapital, aktiverar staking och tar ut tillgångarna igen. 

När du kan flödet och förstår riskerna blir det enklare att ta ett väl genomtänkt beslut vid större insättningar.

### **4. Kontrollera bindningstider och regler för uttag**

Många kryptovalutor har antingen fast “lockup” eller en “unbonding-tid” innan du får tillbaka dina coins. Läs på ordentligt om vad som gäller innan du sätter igång. 

Undvik att låsa kapital som du kan komma att behöva snabbt, eftersom du inte alltid kan ta ut dina tillgångar direkt om det skulle behövas.

### **5. Sprid riskerna mellan plattformar och nätverk**

Lägg inte hela ditt innehav på en enda tjänst eller i en enda valuta. Att sprida insatsen över flera plattformar och nätverk minskar risken om en tjänst får tekniska problem eller om en specifik valuta rör sig kraftigt i pris. Diversifiering är en enkel men dock så viktig säkerhetsåtgärd man alltid bör ta.

### **6. Skydda dina konton och inloggningar**

Använd starka lösenord, tvåfaktorsautentisering och håll återställningskoden (seed phrase) på en säker plats. Klicka inte på länkar i mejl eller meddelanden som påstår sig komma från en kryptobörs eller plattform, gå alltid direkt till den officiella webbplatsen via webbläsaren.

### **7. Dokumentera dina tillgångar som du stakear**

Se till att dokumentera vilken valuta du stakear, var du stakear den, när du började och vilken avkastning du förväntar dig. Det gör det enklare att följa upp ditt sparande över tid och hjälper dig att hålla koll på risknivån.

Känner du dig fortfarande osäker om staking är för dig så kan du läsa mer om [hur staking av krypto fungerar](https://kryptobull.se/staking/vad-ar-staking/) här.

## Vanliga frågor om staking och ränta på krypto

### **Kan man få garanterad ränta genom staking?**

Nej, staking ger ingen garanterad avkastning eftersom den baseras både på nätverket och prisutvecklingen på själva kryptovalutan. Ett prisfall kan snabbt äta upp hela vinsten.

### **Måste man låsa sina kryptovalutor när man stakear?**

Det beror på nätverket. Vissa valutor har fast lockup eller unbonding-tid, medan andra erbjuder flexibel staking som man kan avbryta när som helst och ta ut dina tillgångar direkt.

### **Hur ofta får man ut sin avkastning?**

Utbetalningarna varierar beroende på nätverk och plattform. Vissa betalar dagligen, andra veckovis eller i samband med att nya block skapas.

### **Bör staking ses som ett alternativ till sparkonto?**

Nej, ett sparkonto har låg risk och statlig insättningsgaranti. Staking passar bättre som ett riskfyllt komplement för den som redan äger krypto och inte har några problem med volatilitet.

### **Behöver jag betala skatt på vinster från staking i Sverige?**

Ja, avkastning från staking räknas normalt som inkomst av kapital vid tidpunkten du tar emot dem. Vid [försäljning av tokens](https://www.skatteverket.se/privat/skatter/vardepapper/andratillgangar/beskattningavnftnonfungibletoken.4.77f3e230191ef88bf1d1457.html) gäller reglerna för kapitalvinst. Kontrollera alltid aktuella skatteregler eller rådgör med en skatteexpert om du känner dig osäker.